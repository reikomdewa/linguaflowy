[{"id":"story_gaa_0001_nuu-kakadaŋŋ-ko","userId":"system_storybooks","title":"Nuu Kakadaŋŋ Ko","language":"gaa","content":"Nuu Kakadaŋŋ Ko\n\nEkɔi lɛ yɛ kpitioo tsɔ.\n\nEshinaa gbɛ lɛ yɛ kpitioo tsɔ.\n\nEsaatso lɛ ekɛɛɛ kwraa.\n\nE'kɔɔkpe lɛ ekwɔɔɔ kwraa.\n\nNuu nɛɛ kɛ kwraa tsɔ.\n\nEfee kɔi kɛ nine kakadaŋŋ.\n\nEkpɛ shinaatso kakadaŋŋ.\n\nEkpɛ saatso ni kɛ waa diɛŋtsɛ.\n\nEhe okɔɔkpe ni kwɔ waa diɛŋtsɛ.\n\nEta sɛi ni kwɔ gojoo nɔ. Ekɛ faka ni kɛ waa ye nii.\n\nEshi eshia lɛ ni eyahi koo agbo ko mli. Ehi shi afii babaoo.\n\nLicense: [CC-BY]\n\nText: Cornelius Gulere\n\nIllustration: Catherine Groenewald\n\nTranslation: Aisha Nelson\n\nLanguage: gaa","sentences":["Nuu Kakadaŋŋ Ko\n\nEkɔi lɛ yɛ kpitioo tsɔ.","Eshinaa gbɛ lɛ yɛ kpitioo tsɔ.","Esaatso lɛ ekɛɛɛ kwraa.","E'kɔɔkpe lɛ ekwɔɔɔ kwraa.","Nuu nɛɛ kɛ kwraa tsɔ.","Efee kɔi kɛ nine kakadaŋŋ.","Ekpɛ shinaatso kakadaŋŋ.","Ekpɛ saatso ni kɛ waa diɛŋtsɛ.","Ehe okɔɔkpe ni kwɔ waa diɛŋtsɛ.","Eta sɛi ni kwɔ gojoo nɔ.","Ekɛ faka ni kɛ waa ye nii.","Eshi eshia lɛ ni eyahi koo agbo ko mli.","Ehi shi afii babaoo.","License: [CC-BY]\n\nText: Cornelius Gulere\n\nIllustration: Catherine Groenewald\n\nTranslation: Aisha Nelson\n\nLanguage: gaa"],"transcript":[],"createdAt":"2025-12-14T23:39:05.482788","imageUrl":"assets/images/book_cover_placeholder.png","type":"text","difficulty":"intermediate","videoUrl":null,"isFavorite":false,"progress":0,"author":"Global Storybooks","genre":"short_story"},{"id":"story_gaa_0087_misumɔ-ni-makane-nii","userId":"system_storybooks","title":"Misumɔ Ni Makane Nii","language":"gaa","content":"Misumɔ Ni Makane Nii\n\nMisumɔ ni makane nii.\n\nNamɔ makane maha?\n\nMinyɛmi yoo lɛ ewɔ.\n\nNamɔ makane maha?\n\nMinyɛ awo kɛ minaa bɛ deka.\n\nNamɔ makane maha?\n\nMitsɛ ataa kɛ minii bɛ deka.\n\nNamɔ makane maha? Makane maha midiɛŋtsɛ mihe!\n\nLicense: [CC-BY]\n\nText: Letta Machoga\n\nIllustration: Wiehan de Jager\n\nTranslation: Elizabeth Ocansey (OLE Ghana)\n\nLanguage: gaa","sentences":["Misumɔ Ni Makane Nii\n\nMisumɔ ni makane nii.","Namɔ makane maha?","Minyɛmi yoo lɛ ewɔ.","Namɔ makane maha?","Minyɛ awo kɛ minaa bɛ deka.","Namɔ makane maha?","Mitsɛ ataa kɛ minii bɛ deka.","Namɔ makane maha?","Makane maha midiɛŋtsɛ mihe!","License: [CC-BY]\n\nText: Letta Machoga\n\nIllustration: Wiehan de Jager\n\nTranslation: Elizabeth Ocansey (OLE Ghana)\n\nLanguage: gaa"],"transcript":[],"createdAt":"2025-12-14T23:39:05.482788","imageUrl":"assets/images/book_cover_placeholder.png","type":"text","difficulty":"intermediate","videoUrl":null,"isFavorite":false,"progress":0,"author":"Global Storybooks","genre":"short_story"},{"id":"story_gaa_0262_magozwe","userId":"system_storybooks","title":"Magozwe","language":"gaa","content":"Magozwe\n\nGbekɛbii hii kobɔlɔi komɛi hi shi yɛ Nairobi maŋ lɛ mli heko banee. Amɛbɛ ninaa ko kɛha nɔyaa, jetsɛremɔ gbɛ kɛkɛ amɛ kpaa. Leebi ko lɛ, oblahii nɛɛ miikota amɛ sai kɛjɛ kpo nɔ ŋanii lɛ, he ni amɛwɔ lɛ. Bɔ ni afee ni fɛi akaye amɛ fe nine lɛ, amɛsha jwɛi kɛfee kɔɔyɔɔ lɛ mli kulɔɔ. Gbekɛbii hii lɛ ateŋ mɔ kome ji Magozwe. Lɛ ji gbekɛ kwraa ni yɔɔ amɛ teŋ.\n\nBe ni Magozwe fɔlɔi shi jeŋ lɛ, eye afi enumɔ pɛ. Ekɛ etsɛkwɛ yahi shi. Nuu nɛɛ kwɛɛɛ gbekɛ lɛ jogbaŋŋ. Ehaaa Magozwe niyenii jogbaŋŋ. Ehani gbekɛ lɛ tsu nii deŋdeŋ.\n\nKɛji Magozwe wie nitsumɔ lɛ he lɛ, etsɛkwɛ lɛ yiɔ lɛ. Be ni Magozwe bi etsɛkwɛ lɛ kɛji ebaanyɛ eya skul lɛ, etsɛkwɛ lɛ yi lɛ ni ekɛɛ, \"Olu tsɔ kɛha nɔ ko kasemɔ.\" Afii etɛ sɛɛ lɛ, Magozwe nyɛɛɛ nyafimɔ nɛɛ dɔŋŋ hewɔ lɛ ejo foi kɛjɛ etsɛkwɛ lɛ ŋɔ. Eyabɔi gbɛjegbɛ lɛ nɔ hii.\n\nGbɛjegbɛ lɛ nɔ shihilɛ wa naakpa. Gbekɛbii hii lɛ gboɔ deŋme dani amɛ naa niyenii. Bei komɛi lɛ amɔmɔɔ amɛ ni bei komɛi lɛ ayiɔ amɛ. Kɛji amɛheye lɛ, mɔ ko bɛ ni yeɔ buaa amɛ. Shika ni amɛnaa kɛjɛɔ nibaa mli kɛ nibii bibii hɔɔmɔ mli lɛ ni amɛkɛlɛɔ amɛ he. Kui krokomɛi ni miitao amɛye amɛ nɔ kɛ amɛbanɔɔ. Enɛ haa ni shihilɛ lɛ mli waa diɛŋtsɛ.\n\nGbi ko be ni Magozwe miikwɛ jwɛi tsɛnsi lɛ mli lɛ, ena adesa wolo momo ko. Etsumɔ wolo lɛ he muji lɛ, ni ekɛ wolo lɛ wo ekotoku lɛ mli. Kɛjɛ nakai gbi lɛ, daa nɛɛ lɛ ekɔɔ wolo lɛ ni ekwɛɔ mfonii ni yɔɔ mli lɛ. Eleee bɔ ni akaneɔ emli wiemɔi lɛ.\n\nMfoniri lɛ wieɔ gbekɛ nuu ko ni ebatsɔ kɔɔyɔɔŋ lɛlɛ kudɔlɔ. Shwane fintiŋŋ po ankamafiolaa ni eji kɔɔyɔɔŋ lɛlɛ kudɔlɔ. Bei komɛi lɛ, enaa ehe akɛ lɛ ji gbekɛ nuu niyɔɔ adesa lɛ mli lɛ.\n\nJe lɛ mli ejɔ ŋanii ni Magozwe damɔ gbɛjegbɛ lɛ he eeba shika. Nuu ko nyiɛ banina lɛ ni ekɛɛ, \"Helo, atsɛɔ mi Tɔmas, mitsuɔ nii yɛ biɛ nɔɔŋ, yɛ he ni obaana niyenii ni oye.\" Etsɔɔ lɛ shia ko ni asha he wuɔfɔ ni abu yiteŋ kɛ ziŋle bluu. \"Miheɔ miyeɔ akɛ obaaya na niyenii yɛ jɛmɛ?\" ekɛɛ. Magozwe kwɛ nuu lɛ, ni ekwɛ shia lɛ, ni ekɛɛ, \"Ekolɛ,\" kɛkɛ ni eho etee.\n\nNyɔji babaoo sɛɛ lɛ, gbekɛbii hii kobɔlɔi nɛɛ bayɔse Tɔmas jogbaŋŋ. Esumɔɔ mɛi kɛwiemɔ, titri mɛi ni yɔɔ gbɛjegbɛ lɛ nɔ. Tɔmas bo mɛi awala mli saji toi. Ehiɛ ka shi ni eyɛ mɛi ahetsui, enyafiii mɔ ni ebuɔ mɔ. Gbekɛbii lɛ ekomɛi bɔi shia ni asha he wuɔfɔ kɛ bluu lɛ mli yaa kɛha amɛ shwane niyenii.\n\nMagozwe ta shi eekwɛ mfoniri wolo lɛ mli kɛkɛ ni Tɔmas bata emasɛi. \"Mɛni adesa lɛ kɛɔ?\" Tɔmas bi lɛ. \"Ekɔɔ gbekɛ nuu ko ni batsɔ etsɔ kɔɔyɔɔŋ lɛlɛ kudulɔ ko he,\" Magozwe here lɛ nɔ. \"Mɛni ji gbekɛ nuu lɛ gbɛi?\" Tɔmas bi lɛ. \"Mileee, mileee bɔ ni akaneɔ nii,\" Akamafio wie blɛoo.\n\nBe ni amɛkpe lɛ, Magozwe bɔi lɛ diɛŋtsɛ ehe sane gbaa kɛtsɔɔ Tɔmas. Egba lɛ etsɛkwɛ lɛ he sane kɛ bɔ ni ejo foi kɛjɛ eŋɔ. Tɔmas ewieee tsɔ ni ekɛɛɛ Magozwe nɔ ni efee hu shi ebo lɛ toi jogbaŋŋ. Bei komɛi lɛ amɛgbaa sane be ni amɛyeɔ nii yɛ shia ni akɛ ziŋle bluu ebu yiteŋ lɛ.\n\nBe ni Magozwe ye efɔmɔ gbijurɔ ni ji nyɔŋma lɛ, Tɔmas ha lɛ adesa wolo hee ko. Adesa ni yɔɔ wolo lɛ mli lɛ wieɔ akrowa gbekɛ nuu ko ni da ni ebatsɔ bɔɔlutswalɔ kpanaa ko he. Tɔmas kane adesa lɛ etsɔɔ Magozwe bei saŋŋ kɛyashi gbi ko ni ekɛɛ, \"Efeɔ mi akɛ eshɛ be ni obaaya skul ni oyakase bɔ ni akaneɔ nii. Te osusuɔ tɛŋŋ?\" Tɔmas gbala mli akɛ ele he ko ni gbekɛbii baahi shi yɛ kɛya skul.\n\nMagozwe susu shihilɛhe nɛɛ kɛ skulyaa lɛ he. Esusu akɛ ekolɛ etsɛkwɛ lɛ sane ja akɛ elu tsɔ kɛha nɔ ko kasemɔ? Esusu akɛ ekolɛ abaayayi lɛ yɛ shihilɛhe hee nɛɛ? Eshe gbeyei. \"Ekolɛ ebaahi kwraa akɛ mahi gbɛjegbɛ lɛ nɔ,\" ejwɛŋ.\n\nEkɛɛ Tɔmas enaagba nɛɛ. Daa gbi lɛ nuu nɛɛ woɔ gbekɛ nuu nɛɛ hewalɛ akɛ shihilɛ yɛ shihilɛhe hee lɛ baahi fe he ni eyɔɔ lɛ.\n\nEnɛ hewɔ lɛ Akamafio fa eyahi tsu ko mli yɛ shia ni abu yi eŋɔli lɛ. Ekɛ gbekɛbii enyɔ komɛi ni hi tsu lɛ mli. Gbekɛbii nyɔŋma ni yɔɔ shia lɛ mli. Kɛfata amɛ he lɛ, Nyɛkwɛ Sisi kɛ ewu, gbeei etɛ, alɔnte kome kɛ abotia momo ko hu hi shia lɛ mli.\n\nMagozwe bɔi skul yaa. Nikasemɔ lɛ wa naakpa ejaakɛ nibii pii yɛ ni kpaako ebaakase. Bei komɛi lɛ enijiaŋ jeɔ wui. Shi esusuɔ kɔɔyɔɔŋ lɛlɛ kudɔlɔ kɛ bɔɔlotswalɔ lɛ ni ekane amɛ sane yɛ adesa wolo lɛ mli lɛ ahe. Tamɔ amɛ fee lɛ, lɛ hu enijiaŋ ejeee wui.\n\nMagozwe ta yale lɛ mli yɛ shia ni abuyi eŋɔli lɛ mli eekane adesa wolo ni ekɛjɛ skul lɛ. Tɔmas bata emasɛi kpaakpa. \"Mɛni adesa lɛ kɛɔ?\" Tɔmas bi. \"Ekɔɔ gbekɛ nuu ko ni batsɔ tsɔɔlɔ he,\" Magozwe here nɔ. \"Mɛni ji gbekɛ lɛ gbɛi?\" Tɔmas bi. \"Egbɛi ji Magozwe,\" Magozwe kɛɛ ni eŋmɔ mugɛɛ.\n\nLicense: [CC-BY]\n\nText: Lesley Koyi\n\nIllustration: Wiehan de Jager\n\nTranslation: Elizabeth Ocansey (OLE Ghana)\n\nLanguage: gaa","sentences":["Magozwe\n\nGbekɛbii hii kobɔlɔi komɛi hi shi yɛ Nairobi maŋ lɛ mli heko banee.","Amɛbɛ ninaa ko kɛha nɔyaa, jetsɛremɔ gbɛ kɛkɛ amɛ kpaa.","Leebi ko lɛ, oblahii nɛɛ miikota amɛ sai kɛjɛ kpo nɔ ŋanii lɛ, he ni amɛwɔ lɛ.","Bɔ ni afee ni fɛi akaye amɛ fe nine lɛ, amɛsha jwɛi kɛfee kɔɔyɔɔ lɛ mli kulɔɔ.","Gbekɛbii hii lɛ ateŋ mɔ kome ji Magozwe.","Lɛ ji gbekɛ kwraa ni yɔɔ amɛ teŋ.","Be ni Magozwe fɔlɔi shi jeŋ lɛ, eye afi enumɔ pɛ.","Ekɛ etsɛkwɛ yahi shi.","Nuu nɛɛ kwɛɛɛ gbekɛ lɛ jogbaŋŋ.","Ehaaa Magozwe niyenii jogbaŋŋ.","Ehani gbekɛ lɛ tsu nii deŋdeŋ.","Kɛji Magozwe wie nitsumɔ lɛ he lɛ, etsɛkwɛ lɛ yiɔ lɛ.","Be ni Magozwe bi etsɛkwɛ lɛ kɛji ebaanyɛ eya skul lɛ, etsɛkwɛ lɛ yi lɛ ni ekɛɛ, \"Olu tsɔ kɛha nɔ ko kasemɔ.\" Afii etɛ sɛɛ lɛ, Magozwe nyɛɛɛ nyafimɔ nɛɛ dɔŋŋ hewɔ lɛ ejo foi kɛjɛ etsɛkwɛ lɛ ŋɔ.","Eyabɔi gbɛjegbɛ lɛ nɔ hii.","Gbɛjegbɛ lɛ nɔ shihilɛ wa naakpa.","Gbekɛbii hii lɛ gboɔ deŋme dani amɛ naa niyenii.","Bei komɛi lɛ amɔmɔɔ amɛ ni bei komɛi lɛ ayiɔ amɛ.","Kɛji amɛheye lɛ, mɔ ko bɛ ni yeɔ buaa amɛ.","Shika ni amɛnaa kɛjɛɔ nibaa mli kɛ nibii bibii hɔɔmɔ mli lɛ ni amɛkɛlɛɔ amɛ he.","Kui krokomɛi ni miitao amɛye amɛ nɔ kɛ amɛbanɔɔ.","Enɛ haa ni shihilɛ lɛ mli waa diɛŋtsɛ.","Gbi ko be ni Magozwe miikwɛ jwɛi tsɛnsi lɛ mli lɛ, ena adesa wolo momo ko.","Etsumɔ wolo lɛ he muji lɛ, ni ekɛ wolo lɛ wo ekotoku lɛ mli.","Kɛjɛ nakai gbi lɛ, daa nɛɛ lɛ ekɔɔ wolo lɛ ni ekwɛɔ mfonii ni yɔɔ mli lɛ.","Eleee bɔ ni akaneɔ emli wiemɔi lɛ.","Mfoniri lɛ wieɔ gbekɛ nuu ko ni ebatsɔ kɔɔyɔɔŋ lɛlɛ kudɔlɔ.","Shwane fintiŋŋ po ankamafiolaa ni eji kɔɔyɔɔŋ lɛlɛ kudɔlɔ.","Bei komɛi lɛ, enaa ehe akɛ lɛ ji gbekɛ nuu niyɔɔ adesa lɛ mli lɛ.","Je lɛ mli ejɔ ŋanii ni Magozwe damɔ gbɛjegbɛ lɛ he eeba shika.","Nuu ko nyiɛ banina lɛ ni ekɛɛ, \"Helo, atsɛɔ mi Tɔmas, mitsuɔ nii yɛ biɛ nɔɔŋ, yɛ he ni obaana niyenii ni oye.\" Etsɔɔ lɛ shia ko ni asha he wuɔfɔ ni abu yiteŋ kɛ ziŋle bluu.","\"Miheɔ miyeɔ akɛ obaaya na niyenii yɛ jɛmɛ?\" ekɛɛ.","Magozwe kwɛ nuu lɛ, ni ekwɛ shia lɛ, ni ekɛɛ, \"Ekolɛ,\" kɛkɛ ni eho etee.","Nyɔji babaoo sɛɛ lɛ, gbekɛbii hii kobɔlɔi nɛɛ bayɔse Tɔmas jogbaŋŋ.","Esumɔɔ mɛi kɛwiemɔ, titri mɛi ni yɔɔ gbɛjegbɛ lɛ nɔ.","Tɔmas bo mɛi awala mli saji toi.","Ehiɛ ka shi ni eyɛ mɛi ahetsui, enyafiii mɔ ni ebuɔ mɔ.","Gbekɛbii lɛ ekomɛi bɔi shia ni asha he wuɔfɔ kɛ bluu lɛ mli yaa kɛha amɛ shwane niyenii.","Magozwe ta shi eekwɛ mfoniri wolo lɛ mli kɛkɛ ni Tɔmas bata emasɛi.","\"Mɛni adesa lɛ kɛɔ?\" Tɔmas bi lɛ.","\"Ekɔɔ gbekɛ nuu ko ni batsɔ etsɔ kɔɔyɔɔŋ lɛlɛ kudulɔ ko he,\" Magozwe here lɛ nɔ.","\"Mɛni ji gbekɛ nuu lɛ gbɛi?\" Tɔmas bi lɛ.","\"Mileee, mileee bɔ ni akaneɔ nii,\" Akamafio wie blɛoo.","Be ni amɛkpe lɛ, Magozwe bɔi lɛ diɛŋtsɛ ehe sane gbaa kɛtsɔɔ Tɔmas.","Egba lɛ etsɛkwɛ lɛ he sane kɛ bɔ ni ejo foi kɛjɛ eŋɔ.","Tɔmas ewieee tsɔ ni ekɛɛɛ Magozwe nɔ ni efee hu shi ebo lɛ toi jogbaŋŋ.","Bei komɛi lɛ amɛgbaa sane be ni amɛyeɔ nii yɛ shia ni akɛ ziŋle bluu ebu yiteŋ lɛ.","Be ni Magozwe ye efɔmɔ gbijurɔ ni ji nyɔŋma lɛ, Tɔmas ha lɛ adesa wolo hee ko.","Adesa ni yɔɔ wolo lɛ mli lɛ wieɔ akrowa gbekɛ nuu ko ni da ni ebatsɔ bɔɔlutswalɔ kpanaa ko he.","Tɔmas kane adesa lɛ etsɔɔ Magozwe bei saŋŋ kɛyashi gbi ko ni ekɛɛ, \"Efeɔ mi akɛ eshɛ be ni obaaya skul ni oyakase bɔ ni akaneɔ nii.","Te osusuɔ tɛŋŋ?\" Tɔmas gbala mli akɛ ele he ko ni gbekɛbii baahi shi yɛ kɛya skul.","Magozwe susu shihilɛhe nɛɛ kɛ skulyaa lɛ he.","Esusu akɛ ekolɛ etsɛkwɛ lɛ sane ja akɛ elu tsɔ kɛha nɔ ko kasemɔ?","Esusu akɛ ekolɛ abaayayi lɛ yɛ shihilɛhe hee nɛɛ?","Eshe gbeyei.","\"Ekolɛ ebaahi kwraa akɛ mahi gbɛjegbɛ lɛ nɔ,\" ejwɛŋ.","Ekɛɛ Tɔmas enaagba nɛɛ.","Daa gbi lɛ nuu nɛɛ woɔ gbekɛ nuu nɛɛ hewalɛ akɛ shihilɛ yɛ shihilɛhe hee lɛ baahi fe he ni eyɔɔ lɛ.","Enɛ hewɔ lɛ Akamafio fa eyahi tsu ko mli yɛ shia ni abu yi eŋɔli lɛ.","Ekɛ gbekɛbii enyɔ komɛi ni hi tsu lɛ mli.","Gbekɛbii nyɔŋma ni yɔɔ shia lɛ mli.","Kɛfata amɛ he lɛ, Nyɛkwɛ Sisi kɛ ewu, gbeei etɛ, alɔnte kome kɛ abotia momo ko hu hi shia lɛ mli.","Magozwe bɔi skul yaa.","Nikasemɔ lɛ wa naakpa ejaakɛ nibii pii yɛ ni kpaako ebaakase.","Bei komɛi lɛ enijiaŋ jeɔ wui.","Shi esusuɔ kɔɔyɔɔŋ lɛlɛ kudɔlɔ kɛ bɔɔlotswalɔ lɛ ni ekane amɛ sane yɛ adesa wolo lɛ mli lɛ ahe.","Tamɔ amɛ fee lɛ, lɛ hu enijiaŋ ejeee wui.","Magozwe ta yale lɛ mli yɛ shia ni abuyi eŋɔli lɛ mli eekane adesa wolo ni ekɛjɛ skul lɛ.","Tɔmas bata emasɛi kpaakpa.","\"Mɛni adesa lɛ kɛɔ?\" Tɔmas bi.","\"Ekɔɔ gbekɛ nuu ko ni batsɔ tsɔɔlɔ he,\" Magozwe here nɔ.","\"Mɛni ji gbekɛ lɛ gbɛi?\" Tɔmas bi.","\"Egbɛi ji Magozwe,\" Magozwe kɛɛ ni eŋmɔ mugɛɛ.","License: [CC-BY]\n\nText: Lesley Koyi\n\nIllustration: Wiehan de Jager\n\nTranslation: Elizabeth Ocansey (OLE Ghana)\n\nLanguage: gaa"],"transcript":[],"createdAt":"2025-12-14T23:39:05.482788","imageUrl":"assets/images/book_cover_placeholder.png","type":"text","difficulty":"intermediate","videoUrl":null,"isFavorite":false,"progress":0,"author":"Global Storybooks","genre":"short_story"},{"id":"story_gaa_0327_kooloi-kanemɔ","userId":"system_storybooks","title":"Kooloi Kanemɔ","language":"gaa","content":"Kooloi Kanemɔ\n\nShwuɔ kome yaanu nu.\n\nJirafii enyɔ yaanu nu.\n\nJwɛiaŋ tsinai etɛ kɛ loofɔji ejwɛ hu yaanu nu.\n\nAdowai enumɔ kɛ jwɛiaŋ kplotoi ekpaa miinyiɛ kɛmiiya nu lɛ naa.\n\nZibrai kpawo hiɛ foi kɛmiiya nu lɛ naa.\n\nKɔkɔdenei kpaanyɔ kɛ loi nɛɛhu miisere yɛ nu lɛ mli.\n\nJata kome bo waa. Lɛ hu eetao ni enu nu. Namɔ sheɔ jata lɛ gbeyei?\n\nShwuɔ kome kɛ jata lɛ miinu nu.\n\nLicense: [CC-BY]\n\nText: Zanele Buthelezi, Thembani Dladla, Clare Verbeek\n\nIllustration: Rob Owen\n\nTranslation: Divine Apedo (OLE Ghana)\n\nLanguage: gaa","sentences":["Kooloi Kanemɔ\n\nShwuɔ kome yaanu nu.","Jirafii enyɔ yaanu nu.","Jwɛiaŋ tsinai etɛ kɛ loofɔji ejwɛ hu yaanu nu.","Adowai enumɔ kɛ jwɛiaŋ kplotoi ekpaa miinyiɛ kɛmiiya nu lɛ naa.","Zibrai kpawo hiɛ foi kɛmiiya nu lɛ naa.","Kɔkɔdenei kpaanyɔ kɛ loi nɛɛhu miisere yɛ nu lɛ mli.","Jata kome bo waa.","Lɛ hu eetao ni enu nu.","Namɔ sheɔ jata lɛ gbeyei?","Shwuɔ kome kɛ jata lɛ miinu nu.","License: [CC-BY]\n\nText: Zanele Buthelezi, Thembani Dladla, Clare Verbeek\n\nIllustration: Rob Owen\n\nTranslation: Divine Apedo (OLE Ghana)\n\nLanguage: gaa"],"transcript":[],"createdAt":"2025-12-14T23:39:05.482788","imageUrl":"assets/images/book_cover_placeholder.png","type":"text","difficulty":"intermediate","videoUrl":null,"isFavorite":false,"progress":0,"author":"Global Storybooks","genre":"short_story"},{"id":"story_gaa_README","userId":"system_storybooks","title":"Readme","language":"gaa","content":"Ga translations of stories from the [African Storybook](https://africanstorybook.org).\n\nStory ID | Title | License\n\n-------- | ----- | -------\n\n0001 | [Nuu Kakadaŋŋ Ko](https://africanstorybook.org/reader.php?id=22501&d=0&a=1) | [CC BY](https://creativecommons.org/licenses/by/4.0/)\n\n0087 | [Misumɔ Ni Makane Nii](http://africanstorybook.org/reader.php?id=18293&d=0&a=1) | [CC BY](https://creativecommons.org/licenses/by/3.0/)\n\n0262 | [Ankamafio](http://africanstorybook.org/reader.php?id=18337&d=0&a=1) | [CC BY](https://creativecommons.org/licenses/by/4.0/)\n\n0327 | [Kooloi Kanemɔ](http://africanstorybook.org/reader.php?id=18287&d=0&a=1) | [CC BY](https://creativecommons.org/licenses/by/3.0/)","sentences":["Ga translations of stories from the [African Storybook](https://africanstorybook.org).","Story ID | Title | License\n\n-------- | ----- | -------\n\n0001 | [Nuu Kakadaŋŋ Ko](https://africanstorybook.org/reader.php?id=22501&d=0&a=1) | [CC BY](https://creativecommons.org/licenses/by/4.0/)\n\n0087 | [Misumɔ Ni Makane Nii](http://africanstorybook.org/reader.php?id=18293&d=0&a=1) | [CC BY](https://creativecommons.org/licenses/by/3.0/)\n\n0262 | [Ankamafio](http://africanstorybook.org/reader.php?id=18337&d=0&a=1) | [CC BY](https://creativecommons.org/licenses/by/4.0/)\n\n0327 | [Kooloi Kanemɔ](http://africanstorybook.org/reader.php?id=18287&d=0&a=1) | [CC BY](https://creativecommons.org/licenses/by/3.0/)"],"transcript":[],"createdAt":"2025-12-14T23:39:05.483785","imageUrl":"assets/images/book_cover_placeholder.png","type":"text","difficulty":"intermediate","videoUrl":null,"isFavorite":false,"progress":0,"author":"Global Storybooks","genre":"short_story"}]