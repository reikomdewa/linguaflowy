[{"id":"story_tw-asan_0087_mepɛ-akenkan","userId":"system_storybooks","title":"Mepɛ Akenkan","language":"tw-asan","content":"Mepɛ Akenkan\n\nMepɛ sɛ me kenkan.\n\nHwan na mɛtumi akenkan akyerɛ no?\n\nMe nuabaa ada.\n\nHwan na mɛtumi akenkan akyerɛ no?\n\nMe maame ne me nanabaa ɛnni adaagyeɛ.\n\nHwan na mɛtumi akenkan akyerɛ no?\n\nMe papa ne me nanabarima ɛnni adaagye.\n\nHwan na mɛtumi akenkan akyerɛ no? Mɛtumi akenkan akyerɛ me ho!\n\nLicense: CC BY\n\nText: Letta Machoga\n\nIllustration: Wiehan de Jager\n\nTranslation: Agnes Asamoah-Duodu (OLE Ghana)\n\nLanguage: tw-asan","sentences":["Mepɛ Akenkan\n\nMepɛ sɛ me kenkan.","Hwan na mɛtumi akenkan akyerɛ no?","Me nuabaa ada.","Hwan na mɛtumi akenkan akyerɛ no?","Me maame ne me nanabaa ɛnni adaagyeɛ.","Hwan na mɛtumi akenkan akyerɛ no?","Me papa ne me nanabarima ɛnni adaagye.","Hwan na mɛtumi akenkan akyerɛ no?","Mɛtumi akenkan akyerɛ me ho!","License: CC BY\n\nText: Letta Machoga\n\nIllustration: Wiehan de Jager\n\nTranslation: Agnes Asamoah-Duodu (OLE Ghana)\n\nLanguage: tw-asan"],"transcript":[],"createdAt":"2025-12-14T23:39:06.250189","imageUrl":"assets/images/book_cover_placeholder.png","type":"text","difficulty":"intermediate","videoUrl":null,"isFavorite":false,"progress":0,"author":"Global Storybooks","genre":"short_story"},{"id":"story_tw-asan_0243_mondli-ne-mbali-kɔsra-wɔn-nanabaa","userId":"system_storybooks","title":"Kɔsra Wɔn Nanabaa","language":"tw-asan","content":"Kɔsra Wɔn Nanabaa\n\nOdongo ne Apiyo ne wɔn papa te kurokɛseɛ mu. Na wɔn anidasoɔ ne sɛ akwamma bɛduru ntɛm. Ɛnyɛ sɛ sukuu a ɛma kwan nkoaa, na mmom sra a wɔkɔsraa wɔn nanabaa. Ɔte akuraa bi a ɛbɛn ɔtadeɛ kɛseɛ bi ho.\n\nOdongo ne Apiyo ani gyee yie ɛfiri sɛ na ɛberɛ aso sɛ ɔkɔsra wɔn nanabaa bio. Anadwo no a adeɛ rebɛkye ama wɔakɔ no, wɔhyehyɛɛ wɔn nnoɔma guu baage mu yɛɛ ahoboa twɛn akurase akwantu tenten no. Anadwo mu no nyinaa wɔdii akwamma no ho nkɔmmɔ saa a wɔanna.\n\nƐda no anɔpatutuutu no, wɔtenaa wɔn papa kaa mu kɔɔ akuraa no ase. Wɔrekɔ no, wɔtwaa mmepɔ, mmoadoma, ɛne mfuo ho. Wɔkenkanee kaa ahoroɔ a wɔhunuiɛ san too nnwom.\n\nƐyɛɛ kakra no, na mmɔfra no aberɛberɛ ɛnti wɔdedaeɛ.\n\nWɔduruu akuraa no ase no papa nyanee Odongo ne Apiyo. Wɔhunuu wɔn nanabaa Nobuntu sɛ ɔte kɛtɛ so wɔ dua bi ase regye n'ahome.\n\nNobuntu maa wɔn akwaaba de anigyeɛ, nnwom ne asa twaa ɛdan no mu hyiaeɛ. Ne mmanananom ani gyee sɛ wɔde wɔn akyɛdeɛ a wɔde firii kurokɛseɛ mu ama no. Odongo kaa sɛ, \"Di kan bue m'akyɛdeɛ no so.\" Apiyo kaa sɛ, \"Daabi, bue medeɛ no so kane.\"\n\nNobuntu buee akyɛdeɛ no so no, ɔhyiraa ne mmanananom.\n\nAfei Odongo ne Apiyo firii adi kɔdii agorɔ. Nobuntu ne ne ba barima dii abusua nkɔmmɔ ɛne kaseɛbɔ a ɛbɛhyiaeɛ.\n\nƐduruu anwumerɛ no Odongo ne Apiyo baa fie bɛdii anwumerɛ aduane.\n\nWɔanwieɛ adidie mpo na wɔhyɛɛ aseɛ sɛ wɔrededa!\n\nAdeɛ kyeeɛ no, papa gyaa mmɔfra no maa Nobuntu tuu ne kaa sane kɔɔ kurokɛseɛ mu bio.\n\nOdongo ne Apiyo boaa wɔn nanabaa wɔ ɛfie adwuma. Wɔkɔɔ nsuo san kɔtwitwaa egya.\n\nWɔsesaa nkokɔ nkosua san tetee atosodeɛ frɔmfrɔm firii mfikyifuo no mu.\n\nDa koro anɔpa bi, Odongo de ne nanabaa anantwie kɔɔ adidie. Wɔtuu mmirika kɔɔ wɔn yɔnko bi afuom. Okuafoɔ no bufuiiɛ. Ɔhunahunaa wɔn sɛ ɔremma anantwie no kwan ɛmma wɔnnkɔ ɛfiri sɛ wɔn abɛwe ne nnɔbaeɛ. Ɛfiri saa da no, Odongo yɛɛ n'adwen sɛ ɔremma anatwie no nkɔtɔ amaneɛ mu bio.\n\nƐda foforɔ bi nso, mmɔfra no ne Nobuntu kɔɔ ɛdwam. Ɔwɔ apata a ɔtɔn atosodeɛ, asikyire ɛne samina wɔ mu. Ɛyɛ Apiyo anigyeɛ sɛ ɔbobɔ nnoɔma no boɔ kyerɛ atɔfoɔ. Odongo pɛ ne sɛ ɔbɛhyehyɛ nnoɔma a atɔfɔ no atɔ no agu adeɛ mu ama wɔn.\n\nNanso ankyɛ koraa na akwamma no baa awieɛ. Ɛsɛ sɛ mmɔfra no sankɔ kurokɛseɛ mu na wɔkɔ sukuu.\n\nNobuntu maa Odongo ɛkyɛ ɛna ɔmaa Apiyo swoɔta. Ɔhyehyɛɛ nnuane a wɔde bɛkɔ wɔn kurom maa wɔn.\n\nƐberɛ a wɔn papa baa sɛ ɔrebɛfa wɔn akɔ no, wɔampɛ sɛ wɔbɛkɔ. Mmofra no paa Nobuntu kyɛw sɛ ɔne wɔn nkɔ kurokɛseɛ mu. Ɔnwenwenee kaa sɛ, \"Mabɔ aberewa dodo sɛ mɛtena kurokɛseɛ mu. Na mmom mɛtena ɛha yi ara atwɛn sɛ mobɛma kwan bio na moabɛsra me.\"\n\nLicense: CC BY\n\nText: Violet Otieno\n\nIllustration: Catherine Groenewald\n\nTranslation: Agnes Asamoah-Duodu (OLE Ghana)\n\nLanguage: tw-asan","sentences":["Kɔsra Wɔn Nanabaa\n\nOdongo ne Apiyo ne wɔn papa te kurokɛseɛ mu.","Na wɔn anidasoɔ ne sɛ akwamma bɛduru ntɛm.","Ɛnyɛ sɛ sukuu a ɛma kwan nkoaa, na mmom sra a wɔkɔsraa wɔn nanabaa.","Ɔte akuraa bi a ɛbɛn ɔtadeɛ kɛseɛ bi ho.","Odongo ne Apiyo ani gyee yie ɛfiri sɛ na ɛberɛ aso sɛ ɔkɔsra wɔn nanabaa bio.","Anadwo no a adeɛ rebɛkye ama wɔakɔ no, wɔhyehyɛɛ wɔn nnoɔma guu baage mu yɛɛ ahoboa twɛn akurase akwantu tenten no.","Anadwo mu no nyinaa wɔdii akwamma no ho nkɔmmɔ saa a wɔanna.","Ɛda no anɔpatutuutu no, wɔtenaa wɔn papa kaa mu kɔɔ akuraa no ase.","Wɔrekɔ no, wɔtwaa mmepɔ, mmoadoma, ɛne mfuo ho.","Wɔkenkanee kaa ahoroɔ a wɔhunuiɛ san too nnwom.","Ɛyɛɛ kakra no, na mmɔfra no aberɛberɛ ɛnti wɔdedaeɛ.","Wɔduruu akuraa no ase no papa nyanee Odongo ne Apiyo.","Wɔhunuu wɔn nanabaa Nobuntu sɛ ɔte kɛtɛ so wɔ dua bi ase regye n'ahome.","Nobuntu maa wɔn akwaaba de anigyeɛ, nnwom ne asa twaa ɛdan no mu hyiaeɛ.","Ne mmanananom ani gyee sɛ wɔde wɔn akyɛdeɛ a wɔde firii kurokɛseɛ mu ama no.","Odongo kaa sɛ, \"Di kan bue m'akyɛdeɛ no so.\" Apiyo kaa sɛ, \"Daabi, bue medeɛ no so kane.\"\n\nNobuntu buee akyɛdeɛ no so no, ɔhyiraa ne mmanananom.","Afei Odongo ne Apiyo firii adi kɔdii agorɔ.","Nobuntu ne ne ba barima dii abusua nkɔmmɔ ɛne kaseɛbɔ a ɛbɛhyiaeɛ.","Ɛduruu anwumerɛ no Odongo ne Apiyo baa fie bɛdii anwumerɛ aduane.","Wɔanwieɛ adidie mpo na wɔhyɛɛ aseɛ sɛ wɔrededa!","Adeɛ kyeeɛ no, papa gyaa mmɔfra no maa Nobuntu tuu ne kaa sane kɔɔ kurokɛseɛ mu bio.","Odongo ne Apiyo boaa wɔn nanabaa wɔ ɛfie adwuma.","Wɔkɔɔ nsuo san kɔtwitwaa egya.","Wɔsesaa nkokɔ nkosua san tetee atosodeɛ frɔmfrɔm firii mfikyifuo no mu.","Da koro anɔpa bi, Odongo de ne nanabaa anantwie kɔɔ adidie.","Wɔtuu mmirika kɔɔ wɔn yɔnko bi afuom.","Okuafoɔ no bufuiiɛ.","Ɔhunahunaa wɔn sɛ ɔremma anantwie no kwan ɛmma wɔnnkɔ ɛfiri sɛ wɔn abɛwe ne nnɔbaeɛ.","Ɛfiri saa da no, Odongo yɛɛ n'adwen sɛ ɔremma anatwie no nkɔtɔ amaneɛ mu bio.","Ɛda foforɔ bi nso, mmɔfra no ne Nobuntu kɔɔ ɛdwam.","Ɔwɔ apata a ɔtɔn atosodeɛ, asikyire ɛne samina wɔ mu.","Ɛyɛ Apiyo anigyeɛ sɛ ɔbobɔ nnoɔma no boɔ kyerɛ atɔfoɔ.","Odongo pɛ ne sɛ ɔbɛhyehyɛ nnoɔma a atɔfɔ no atɔ no agu adeɛ mu ama wɔn.","Nanso ankyɛ koraa na akwamma no baa awieɛ.","Ɛsɛ sɛ mmɔfra no sankɔ kurokɛseɛ mu na wɔkɔ sukuu.","Nobuntu maa Odongo ɛkyɛ ɛna ɔmaa Apiyo swoɔta.","Ɔhyehyɛɛ nnuane a wɔde bɛkɔ wɔn kurom maa wɔn.","Ɛberɛ a wɔn papa baa sɛ ɔrebɛfa wɔn akɔ no, wɔampɛ sɛ wɔbɛkɔ.","Mmofra no paa Nobuntu kyɛw sɛ ɔne wɔn nkɔ kurokɛseɛ mu.","Ɔnwenwenee kaa sɛ, \"Mabɔ aberewa dodo sɛ mɛtena kurokɛseɛ mu.","Na mmom mɛtena ɛha yi ara atwɛn sɛ mobɛma kwan bio na moabɛsra me.\"\n\nLicense: CC BY\n\nText: Violet Otieno\n\nIllustration: Catherine Groenewald\n\nTranslation: Agnes Asamoah-Duodu (OLE Ghana)\n\nLanguage: tw-asan"],"transcript":[],"createdAt":"2025-12-14T23:39:06.250189","imageUrl":"assets/images/book_cover_placeholder.png","type":"text","difficulty":"intermediate","videoUrl":null,"isFavorite":false,"progress":0,"author":"Global Storybooks","genre":"short_story"},{"id":"story_tw-asan_0262_magozwe","userId":"system_storybooks","title":"Magozwe","language":"tw-asan","content":"Magozwe\n\nNairobi kurokɛseɛ a adaagyeɛ nnim no fa baabi, na mmarimaa kuo bi a wɔnni ahwɛfoɔ de ayɛ wɔn atenaeɛ. Wɔn deɛ, sɛdeɛ ɛda biara de bɛba no wɔfa no saa ara. Dakoro anɔpa bi, mmarimaa yi sɔre firii awɔ no mu bobɔɔ wɔn akɛtɛ firii ɛkwan ho. Sɛdeɛ ɛbɛyɛ a wɔn ho awɔ betu enti wɔde ewira sɔɔ egya ano toeɛ. Magozwe ka saa mmaarimaa kuo yi ho. Ɔno ne akumaa koraa wɔ wɔn mu.\n\nƐberɛ a Magozwe awofoɔ wuiɛ no, na wadi mfeɛ nnum pɛ. Ɔkɔtenaa ne wɔfa nkyɛn. Saa panin yi anhwɛ abofra no yie. Wamma Magozwe aduane anni amee. Ɔmaa no yɛɛ adwumaden ahodoɔ pii.\n\nSɛ Magozwe nwinwii anaa ɔbisa asɛm bi a, ne wɔfa no aboro no. Sɛ Magozwe bisa sɛ ɔbɛtumi akɔ sukuu a, ne wɔfa no boro no sane ka kyerɛɛ no sɛ, \"Wagyimi dodo sɛ ɔbɛsua adeɛ.\" Mfeɛ mmiɛsa ateetee yi akyi no, Magozwe dwane firii ne wɔfa nkyɛn kɔtenaa abɔnten so bɔɔ ne bra.\n\nNa abɔnten so tena abrabɔ yɛ den enti, dabiara mmarimaa no mu fa kɛseɛ no ara brɛ ansa na wɔanya wɔn ano aduane adi. Ɛtɔ ɛberɛ bi a wɔkye wɔn, ɛtɔ berɛ bi nso a wɔboro wɔn. Sɛ wɔyare a, wɔnni obiara a ɔbɛboa wɔn. Ɛkuo yi de wɔn ho to wɔn sika ketewaa bi a wɔnya firii deɛ wɔserɛserɛ, deɛ wɔnya firi rɔba a wɔtontɔn ɛnne nneɛma dada a wɔtumi dane ani yɛ no foforo a wɔtɔn no mu. Adeɛ a ɛsan ma abrabɔ no mu yɛ den paa ne sɛ, akuoakuo foforɔ bi a ɔpɛsɛ ɔgye kurokɛseɛ no afa baabi bɔso no tumi bɛne wɔn ko ntɔkwa.\n\nDakoro bi a Magozwe rehwehwɛ sumina nkyɛnsee mu no, ɔhuu abasɛm nwoma dada bi a atete. Ɔpepaa efi no firii ho de hyɛɛ ne kotokuo mu. Ɛberɛ ne aberɛ biara ɔyi nwoma no hwɛ mfoni a ɛwɔ mu. Ɔnnim sɛdeɛ yɛkenkan nsɛm a ɛwɔ mu no.\n\nMfoni no ka abarimaa bi a ɔnyini bɛyɛɛ wiemhyɛnkafoɔ ho asɛm. Ɛyɛ Magozwe adaeɛsoɔ sɛ anka ɔbɛyɛ wiemhyɛnkafoɔ. Ɛtɔ dabi a, na n'adwen yɛ no sɛ anka ɔno ne abarimaa a ɔwɔ abasɛm no mu.\n\nDa bi na awɔ wɔ mu na Magozwe gyina ɛkwan ho reserɛ adeɛ no, Ɔbarima bi kɔɔ ne nkyɛn. Ɔbarima no kaa sɛ, \"Yɛfrɛ me Thomas. M'adwuma bɛn ha, baabi a wobɛnya biribi adi.\" Ɔde ne nsa kyerɛɛ ɛdan bi a ɛyɛ akokɔsradeɛ na ne nkyɛnsee a ɛbɔ so no yɛ bluu. Ɔbisaeɛ sɛ, \"Megyidi sɛ wobɛkɔ hɔ akɔpɛ aduane bi adi anaa?\" Magozwe hwɛɛ ɔbarima no, ɛnna ɔsane hwɛɛ ɛdan no. Ɔkaeɛ sɛ, \"Ebia,\" ɛnna ɔgyaa hɔ kɔeɛ.\n\nAbosome bi akyi no, Thomas anim kokwaa mmarimaa no a ɛnni atenaeɛ no. N'ani gye ho sɛ ɔne nnipa kasa, ne titire ne wɔn a wɔtete abɔten so. Thomas tiee nkorɔfoɔ abrabɔ mu abasɛm. Ɔyɛ obi a ɔmfa biribiara nni agorɔ na ɔwɔ abotrɛ nso, ɔnyɛ ahomasoɔ anaa obi a ɔmmu adeɛ. Mmarimaa no bi hyɛɛ aseɛ kɔɔ ɛfie a ɛyɛ akokɔsradeɛ ne bluu no mu kɔgye aduane awia nnɔndummienu berɛ mu.\n\nNa Magozwe te anamonkwan bi a yɛde aboɔ ayɛ no mu rehwɛ ne mfoni nwoma no mu ɛna Thomas bɛtenaa ne nkyɛn. Thomas bisaeɛ sɛ, \"Abasɛm no fa ɛdeɛn ho?\" Magozwe buaeɛ sɛ, \"Ɛfa abarimaa bi a ɔpɛsɛ ɔbɛyɛ wiemhyenkafoɔ ho asɛm.\" Thomas bisaeɛ sɛ, \"Abarimaa no din de sɛn?\" Magozwe buaeɛ bɔkɔɔ sɛ, \"Mennim, mentumi nkenkan.\"\n\nƐbere a wɔhyiaeɛ no, Magozwe hyɛɛ aseɛ kaa n'abrabɔ mu nsɛm kyerɛɛ Thomas. Asɛm no fa ɔne ne wɔfa asetena ne deɛ ɛyɛɛ a ɔdwane firii ne nkyɛn. Thomas ankasa bebree, ɛnna wankyerɛ Magozwe nso deɛ ɔnyɛ nanso ɔyɛɛ diin tiee no aberɛ biara. Ɛtɔ ɛberɛ bi na sɛ wɔredidi wɔ efie a ne nkurusoɔ yɛ bluu no mu a wɔdi nkɔmmɔ.\n\nMagozwe mfeɛ du awoda bere mu no, Thomas maa no abasɛm nwoma foforɔ. Ɛfa okuraseni abarimaa bi a onyini bɛgyee din wɔ bɔɔlobɔ mu. Thomas kenkanee abasɛm no kyerɛɛ Magozwe mpɛn pii kɔsii sɛ dakoro bi ɔkaa sɛ, \"Medwen sɛ ɛberɛ aso sɛ wokɔ sukuu kosua sɛdeɛ yɛkenkan. Wodwene ho sɛn?\" Thomas kyerɛɛ mu sɛ, ɔnim baabi a mmofra bɛtumi atena akɔ sukuu.\n\nMagozwe dwenee baabi foforɔ a ɔrekɔtena ɛnne sukuu a ɔrebɛkɔ no ho. Na sɛ deɛ ne wɔfa kaeɛ no sɛ ɔyɛ gyimifoɔ sɛ ɔbɛsua adeɛ no yɛ ampa ɛ? Na sɛ wɔboro no baabi foforɔ hɔ ɛ? Ehu kaa no. Ɔdwenee ho sɛ, \"Ɛbia na ɛyɛ sɛ metena abɔnten ha ara.\"\n\nƆkaa ehu a abɔ no no kyerɛɛ Thomas. Aberɛ biara ɔbarima no kɔso hyɛ no nkurane sɛ baabi foforɔ hɔ abrabɔ bɛtumi ayɛ papa.\n\nƐno nti Magozwe tu kɔtenaa ɛfie a ne mmɔsoɔ yɛ ahabanmono no mu. Ɔne mmarimaa baanu na ɛte ɛdan no mu. Mmofra dodo a ɛte efie no mu nyinaa yɛ edu. Ante Sisi ne ne kunu, nkraman mmiensa, ɔkra, ne apɔnkye a wanyini nso wɔ efie hɔ bi.\n\nMagozwe hyɛɛ sukuu aseɛ no na ɛyɛ den ma no. Ɔwɔ nnoɔma pii sua kosi sɛ ɔbɛtumi ne adadafoɔ no ayɛ pɛ. Ɛtɔ dabi a na n'abamu pɛsɛ ɛbu. Nanso ɛyɛ a na w'adwene ewiemhyɛnkafoɔ ɛne bɔɔlɔbɔni no a abasɛm nnwoma no ka wɔn ho nsɛm no. Wɔn nti, wamma n'abamu ammu.\n\nNa Magozwe te ɛfie a ne mmɔsoɔ yɛ ahabanmono adihɔ rekenkan abasɛm nwoma a ɔde firii sukuu baeɛ no, Thomas ba bɛtenaa ne nkyɛn. Thomas bisaeɛ sɛ, \"Abasɛm nwoma no fa ɛdeɛ bɛn ho?\" Magozwe buaeɛ sɛ, \"Ɛfa abarimaa bi a ɔrebɛyɛ ɔkyerɛkyerɛni. Thomas bisaeɛ sɛ, \"Abarimaa no din de sɛn?\" Magozwe nwenwenee kaeɛ sɛ, \"Ne din de Magozwe.\n\nLicense: CC BY\n\nText: Lesley Koyi\n\nIllustration: Wiehan de Jager\n\nTranslation: Agnes Asamoah-Duodu (OLE Ghana)\n\nLanguage: tw-asan","sentences":["Magozwe\n\nNairobi kurokɛseɛ a adaagyeɛ nnim no fa baabi, na mmarimaa kuo bi a wɔnni ahwɛfoɔ de ayɛ wɔn atenaeɛ.","Wɔn deɛ, sɛdeɛ ɛda biara de bɛba no wɔfa no saa ara.","Dakoro anɔpa bi, mmarimaa yi sɔre firii awɔ no mu bobɔɔ wɔn akɛtɛ firii ɛkwan ho.","Sɛdeɛ ɛbɛyɛ a wɔn ho awɔ betu enti wɔde ewira sɔɔ egya ano toeɛ.","Magozwe ka saa mmaarimaa kuo yi ho.","Ɔno ne akumaa koraa wɔ wɔn mu.","Ɛberɛ a Magozwe awofoɔ wuiɛ no, na wadi mfeɛ nnum pɛ.","Ɔkɔtenaa ne wɔfa nkyɛn.","Saa panin yi anhwɛ abofra no yie.","Wamma Magozwe aduane anni amee.","Ɔmaa no yɛɛ adwumaden ahodoɔ pii.","Sɛ Magozwe nwinwii anaa ɔbisa asɛm bi a, ne wɔfa no aboro no.","Sɛ Magozwe bisa sɛ ɔbɛtumi akɔ sukuu a, ne wɔfa no boro no sane ka kyerɛɛ no sɛ, \"Wagyimi dodo sɛ ɔbɛsua adeɛ.\" Mfeɛ mmiɛsa ateetee yi akyi no, Magozwe dwane firii ne wɔfa nkyɛn kɔtenaa abɔnten so bɔɔ ne bra.","Na abɔnten so tena abrabɔ yɛ den enti, dabiara mmarimaa no mu fa kɛseɛ no ara brɛ ansa na wɔanya wɔn ano aduane adi.","Ɛtɔ ɛberɛ bi a wɔkye wɔn, ɛtɔ berɛ bi nso a wɔboro wɔn.","Sɛ wɔyare a, wɔnni obiara a ɔbɛboa wɔn.","Ɛkuo yi de wɔn ho to wɔn sika ketewaa bi a wɔnya firii deɛ wɔserɛserɛ, deɛ wɔnya firi rɔba a wɔtontɔn ɛnne nneɛma dada a wɔtumi dane ani yɛ no foforo a wɔtɔn no mu.","Adeɛ a ɛsan ma abrabɔ no mu yɛ den paa ne sɛ, akuoakuo foforɔ bi a ɔpɛsɛ ɔgye kurokɛseɛ no afa baabi bɔso no tumi bɛne wɔn ko ntɔkwa.","Dakoro bi a Magozwe rehwehwɛ sumina nkyɛnsee mu no, ɔhuu abasɛm nwoma dada bi a atete.","Ɔpepaa efi no firii ho de hyɛɛ ne kotokuo mu.","Ɛberɛ ne aberɛ biara ɔyi nwoma no hwɛ mfoni a ɛwɔ mu.","Ɔnnim sɛdeɛ yɛkenkan nsɛm a ɛwɔ mu no.","Mfoni no ka abarimaa bi a ɔnyini bɛyɛɛ wiemhyɛnkafoɔ ho asɛm.","Ɛyɛ Magozwe adaeɛsoɔ sɛ anka ɔbɛyɛ wiemhyɛnkafoɔ.","Ɛtɔ dabi a, na n'adwen yɛ no sɛ anka ɔno ne abarimaa a ɔwɔ abasɛm no mu.","Da bi na awɔ wɔ mu na Magozwe gyina ɛkwan ho reserɛ adeɛ no, Ɔbarima bi kɔɔ ne nkyɛn.","Ɔbarima no kaa sɛ, \"Yɛfrɛ me Thomas.","M'adwuma bɛn ha, baabi a wobɛnya biribi adi.\" Ɔde ne nsa kyerɛɛ ɛdan bi a ɛyɛ akokɔsradeɛ na ne nkyɛnsee a ɛbɔ so no yɛ bluu.","Ɔbisaeɛ sɛ, \"Megyidi sɛ wobɛkɔ hɔ akɔpɛ aduane bi adi anaa?\" Magozwe hwɛɛ ɔbarima no, ɛnna ɔsane hwɛɛ ɛdan no.","Ɔkaeɛ sɛ, \"Ebia,\" ɛnna ɔgyaa hɔ kɔeɛ.","Abosome bi akyi no, Thomas anim kokwaa mmarimaa no a ɛnni atenaeɛ no.","N'ani gye ho sɛ ɔne nnipa kasa, ne titire ne wɔn a wɔtete abɔten so.","Thomas tiee nkorɔfoɔ abrabɔ mu abasɛm.","Ɔyɛ obi a ɔmfa biribiara nni agorɔ na ɔwɔ abotrɛ nso, ɔnyɛ ahomasoɔ anaa obi a ɔmmu adeɛ.","Mmarimaa no bi hyɛɛ aseɛ kɔɔ ɛfie a ɛyɛ akokɔsradeɛ ne bluu no mu kɔgye aduane awia nnɔndummienu berɛ mu.","Na Magozwe te anamonkwan bi a yɛde aboɔ ayɛ no mu rehwɛ ne mfoni nwoma no mu ɛna Thomas bɛtenaa ne nkyɛn.","Thomas bisaeɛ sɛ, \"Abasɛm no fa ɛdeɛn ho?\" Magozwe buaeɛ sɛ, \"Ɛfa abarimaa bi a ɔpɛsɛ ɔbɛyɛ wiemhyenkafoɔ ho asɛm.\" Thomas bisaeɛ sɛ, \"Abarimaa no din de sɛn?\" Magozwe buaeɛ bɔkɔɔ sɛ, \"Mennim, mentumi nkenkan.\"\n\nƐbere a wɔhyiaeɛ no, Magozwe hyɛɛ aseɛ kaa n'abrabɔ mu nsɛm kyerɛɛ Thomas.","Asɛm no fa ɔne ne wɔfa asetena ne deɛ ɛyɛɛ a ɔdwane firii ne nkyɛn.","Thomas ankasa bebree, ɛnna wankyerɛ Magozwe nso deɛ ɔnyɛ nanso ɔyɛɛ diin tiee no aberɛ biara.","Ɛtɔ ɛberɛ bi na sɛ wɔredidi wɔ efie a ne nkurusoɔ yɛ bluu no mu a wɔdi nkɔmmɔ.","Magozwe mfeɛ du awoda bere mu no, Thomas maa no abasɛm nwoma foforɔ.","Ɛfa okuraseni abarimaa bi a onyini bɛgyee din wɔ bɔɔlobɔ mu.","Thomas kenkanee abasɛm no kyerɛɛ Magozwe mpɛn pii kɔsii sɛ dakoro bi ɔkaa sɛ, \"Medwen sɛ ɛberɛ aso sɛ wokɔ sukuu kosua sɛdeɛ yɛkenkan.","Wodwene ho sɛn?\" Thomas kyerɛɛ mu sɛ, ɔnim baabi a mmofra bɛtumi atena akɔ sukuu.","Magozwe dwenee baabi foforɔ a ɔrekɔtena ɛnne sukuu a ɔrebɛkɔ no ho.","Na sɛ deɛ ne wɔfa kaeɛ no sɛ ɔyɛ gyimifoɔ sɛ ɔbɛsua adeɛ no yɛ ampa ɛ?","Na sɛ wɔboro no baabi foforɔ hɔ ɛ?","Ehu kaa no.","Ɔdwenee ho sɛ, \"Ɛbia na ɛyɛ sɛ metena abɔnten ha ara.\"\n\nƆkaa ehu a abɔ no no kyerɛɛ Thomas.","Aberɛ biara ɔbarima no kɔso hyɛ no nkurane sɛ baabi foforɔ hɔ abrabɔ bɛtumi ayɛ papa.","Ɛno nti Magozwe tu kɔtenaa ɛfie a ne mmɔsoɔ yɛ ahabanmono no mu.","Ɔne mmarimaa baanu na ɛte ɛdan no mu.","Mmofra dodo a ɛte efie no mu nyinaa yɛ edu.","Ante Sisi ne ne kunu, nkraman mmiensa, ɔkra, ne apɔnkye a wanyini nso wɔ efie hɔ bi.","Magozwe hyɛɛ sukuu aseɛ no na ɛyɛ den ma no.","Ɔwɔ nnoɔma pii sua kosi sɛ ɔbɛtumi ne adadafoɔ no ayɛ pɛ.","Ɛtɔ dabi a na n'abamu pɛsɛ ɛbu.","Nanso ɛyɛ a na w'adwene ewiemhyɛnkafoɔ ɛne bɔɔlɔbɔni no a abasɛm nnwoma no ka wɔn ho nsɛm no.","Wɔn nti, wamma n'abamu ammu.","Na Magozwe te ɛfie a ne mmɔsoɔ yɛ ahabanmono adihɔ rekenkan abasɛm nwoma a ɔde firii sukuu baeɛ no, Thomas ba bɛtenaa ne nkyɛn.","Thomas bisaeɛ sɛ, \"Abasɛm nwoma no fa ɛdeɛ bɛn ho?\" Magozwe buaeɛ sɛ, \"Ɛfa abarimaa bi a ɔrebɛyɛ ɔkyerɛkyerɛni.","Thomas bisaeɛ sɛ, \"Abarimaa no din de sɛn?\" Magozwe nwenwenee kaeɛ sɛ, \"Ne din de Magozwe.","License: CC BY\n\nText: Lesley Koyi\n\nIllustration: Wiehan de Jager\n\nTranslation: Agnes Asamoah-Duodu (OLE Ghana)\n\nLanguage: tw-asan"],"transcript":[],"createdAt":"2025-12-14T23:39:06.251181","imageUrl":"assets/images/book_cover_placeholder.png","type":"text","difficulty":"intermediate","videoUrl":null,"isFavorite":false,"progress":0,"author":"Global Storybooks","genre":"short_story"},{"id":"story_tw-asan_0327_mmoa-akenkan","userId":"system_storybooks","title":"Mmoa Akenkan","language":"tw-asan","content":"Mmoa Akenkan\n\nƆsono baako rekɔnom nsuo.\n\nSohori mmienu rekɔnom nsuo.\n\nƐkoɔ mmiɛnsa ne nnomma nnan nso rekɔ nom nsuo.\n\nAwansan nnum ne kɔkɔte nsia rekɔ nsuo no ho.\n\nSibra nson de mmirika rekɔ nsuo no ho.\n\nMpomkyerɛni nnwɔtwe ne mpataa nkron redware wɔ nsuo no mu.\n\nGyata baako bobom. Ɔno nso pɛsɛ ɔnom nsuo. Hwan na ɔsuro gyata no?\n\nƆsono baako ne gyata no renom nsuo.\n\nLicense: CC BY\n\nText: Zanele Buthelezi, Thembani Dladla, Clare Verbeek\n\nIllustration: Rob Owen\n\nTranslation: Henrietta Afrani (OLE Ghana)\n\nLanguage: tw-asan","sentences":["Mmoa Akenkan\n\nƆsono baako rekɔnom nsuo.","Sohori mmienu rekɔnom nsuo.","Ɛkoɔ mmiɛnsa ne nnomma nnan nso rekɔ nom nsuo.","Awansan nnum ne kɔkɔte nsia rekɔ nsuo no ho.","Sibra nson de mmirika rekɔ nsuo no ho.","Mpomkyerɛni nnwɔtwe ne mpataa nkron redware wɔ nsuo no mu.","Gyata baako bobom.","Ɔno nso pɛsɛ ɔnom nsuo.","Hwan na ɔsuro gyata no?","Ɔsono baako ne gyata no renom nsuo.","License: CC BY\n\nText: Zanele Buthelezi, Thembani Dladla, Clare Verbeek\n\nIllustration: Rob Owen\n\nTranslation: Henrietta Afrani (OLE Ghana)\n\nLanguage: tw-asan"],"transcript":[],"createdAt":"2025-12-14T23:39:06.251181","imageUrl":"assets/images/book_cover_placeholder.png","type":"text","difficulty":"intermediate","videoUrl":null,"isFavorite":false,"progress":0,"author":"Global Storybooks","genre":"short_story"},{"id":"story_tw-asan_README","userId":"system_storybooks","title":"Readme","language":"tw-asan","content":"0087 | [Mepɛ Akenkan](http://africanstorybook.org/reader.php?id=18221&d=0&a=1) | [CC BY](https://creativecommons.org/licenses/by/3.0/)\n\n0243 | [Mondli Ne Mbali Kɔsra Wɔn Nanabaa](http://africanstorybook.org/reader.php?id=18281&d=0&a=1) | [CC BY](https://creativecommons.org/licenses/by/4.0/)\n\n0262 | [Magozwe](http://africanstorybook.org/reader.php?id=18280&d=0&a=1) | [CC BY](https://creativecommons.org/licenses/by/4.0/)\n\n0327 | [Mmoa Akenkan](http://africanstorybook.org/reader.php?id=18219&d=0&a=1) | [CC BY](https://creativecommons.org/licenses/by/3.0/)","sentences":["0087 | [Mepɛ Akenkan](http://africanstorybook.org/reader.php?id=18221&d=0&a=1) | [CC BY](https://creativecommons.org/licenses/by/3.0/)\n\n0243 | [Mondli Ne Mbali Kɔsra Wɔn Nanabaa](http://africanstorybook.org/reader.php?id=18281&d=0&a=1) | [CC BY](https://creativecommons.org/licenses/by/4.0/)\n\n0262 | [Magozwe](http://africanstorybook.org/reader.php?id=18280&d=0&a=1) | [CC BY](https://creativecommons.org/licenses/by/4.0/)\n\n0327 | [Mmoa Akenkan](http://africanstorybook.org/reader.php?id=18219&d=0&a=1) | [CC BY](https://creativecommons.org/licenses/by/3.0/)"],"transcript":[],"createdAt":"2025-12-14T23:39:06.251181","imageUrl":"assets/images/book_cover_placeholder.png","type":"text","difficulty":"intermediate","videoUrl":null,"isFavorite":false,"progress":0,"author":"Global Storybooks","genre":"short_story"}]